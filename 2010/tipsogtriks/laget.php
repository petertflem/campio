<div class="pageareacontent">

<a href="?p=tipsogtriks">Generelt</a> - <a href="?p=tipsogtriks/tips">Tips</a> - <a href="?p=tipsogtriks/laget">Laget</a> - <a href="?p=tipsogtriks/styrker">Egne og fiendlige styrker</a> - <a href="?p=tipsogtriks/oppdraget">Oppdraget</a>.
<br><br>
    
<h1>Laget</h1>
<p>Det er LAGET som løser oppdragene SAMMEN. Dere vil erfare at sammen er dere sterke og laget er ikke sterkere enn lagets svakeste ledd. Dvs. de utfordringer og vanskeligheter dere i laget vil møte på – MÅ dere løse. Det kan. F. eks være interne konflikter, uenigheter eller frykt for et eller annet. Kanskje en er mørkeredd, en annen har klaustrofobi eller rett og slett litt skvetten! Da må dere som lag løse det problemet som oppstår fortløpende. Det nytter ikke å gi opp, eller bli
    sint/frustrert eller begynne og klage eller kjefte på den det gjelder. Da må vi ofre oss for hverandre – gi ut en hjelpende hånd eller en oppmuntrende kommentar! Det er IKKE LOV TIL Å SPLITTE ET OPPSATT LAG UNDERVEIS I SCENARIOET!!!!!!!!!! Laget skal til enhver tid være samlet (med unntak hvis lagfører sender ut en speider o.l i forkant).</p>
<p>Av ren erfaringsmessige grunner er det en fordel for våre kjære yngste deltakere – å ha med lagfører fra oss. Det er trygt og godt og det kan være spennende å være sammen med andre jevnaldrende ungdommer i et 8-mannslag.</p>
<p>For dere som er på VGS- trinnet og vil ha egen lagfører kan det være smart å sette opp lag fra 4- 8 personer.</p>


<h2>Mestringstro</h2>
<p>– er viktig. Har laget virkelig tro på at dere kommer til å mestre det som kommer og løse de utfordringene dere vil bli satt ut for, så kan dere lykkes i ALT!
    <br>Det er kun laget som setter sine egne begrensinger.</p>

<h2>Lagfører</h2>
<p>En lagfører er den personen som tar de upopulære og vanskelige avgjørelsene. Om det skulle være å trekke seg tilbake fordi et lagsmedlem for alvor trenger en pause eller rydder opp i uenigheter som oppstår underveis.</p>

<p>Lagfører har alltid det siste ordet. Han lytter og ser løsninger framfor hindringer. Han/hun er optimistisk og realistisk i forhold til omstendighetene og er en person som man fester umiddelbart blikket på når det stormer som verst rundt. En god lagføreren er helt avgjørende for å lykkes og for å vinne tillit i laget. Har man tillitt vil også det lede til velvillighet og pågangsmot! Det er veldig viktig at den enkelte lagfører er fullstendig klar over sin rolle og er helt tydelig fra starten
    av for hva slags forventninger han/hun har til laget og ikke minst forventningene fra lagets side til lagfører. Men lagførereren kan ikke løse oppdragene alene, og er derfor HELT avhengig av et lag med en god innstilling, mot og positivitet!</p>

<h2>Strategi</h2>
<p>En god plan/strategi er utrolig viktig. Man kan altså ikke lykkes med å løpe helt ”random” rundt i skogen og håpe på det beste. Man må ALLTID ha en plan! Og regn med at planen går som regel aldri etter planen! Hva gjør vi som lag når alt går i dass? Hva gjør vi om vi blir tatt? Hva gjør vi om noen får helt hetta? Hva gjør vi dersom en i laget kommer bort fra resten? Samlingspunkt? Laget sammen med lagfører i spissen lager en bunnsolid A +B plan og samtidig tar stilling til hvor høy risiko
    dere skal kjøre. Hvor stor gevinst er dere ute etter?</p>

<h2>Ulykke/skade</h2>
<p>Dersom noen skulle være uheldige og skade seg av en eller annen grunn så er det hjelp og få! Hvis du f. eks har forstuet beinet etc. så for all del ta tak i menneskene rundt i de forksjellige basene (hvis ikke MEDIC er og se i området). Da vil vi selvsagt komme den skadede til unnsetning umiddelbart og gjøre de tiltak som er nødvendige.</p>

</div>