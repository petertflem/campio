<div class="pageareacontent">

<a href="?p=tipsogtriks">Generelt</a> - <a href="?p=tipsogtriks/tips">Tips</a> - <a href="?p=tipsogtriks/laget">Laget</a> - <a href="?p=tipsogtriks/styrker">Egne og fiendlige styrker</a> - <a href="?p=tipsogtriks/oppdraget">Oppdraget</a>.
<br><br>

<h2>Tegn og signaler</h2>

<p>Ved hjelp av diverse tegn og signaler, kan laget ditt komme tilsynelatende usett/uhørt fremover. Når man benytter tegn og signaler kan man kommunisere internt uten å skape unødvendig lyd som hjelper fienden å lokalisere laget. Tegn og signaler kan dere i gruppen lage selv – noen enkle tegn som kan synes ”lett” i mørket og som er enkle for alle lagsmedlemmer å forstå.</p>
<p>Eks: En samlet knyttneve over hodet kan bety ”HOLDT/STANS”. Lagfører viser umiddelbart tegnet da han tror laget står ovenfor mulig fare eller hvis det er noe mistenksomt i lufta. Da er det særdeles viktig at nestemann etter lagfører repeterer tegnet bakover i rekkene helt til sistemann har mottatt meldingen. Dette for å forsikre at alle har fått det med seg og kan handle korrekt på kommandoen. Dersom det oppstår noe uventet bakover i rekkene, skal dette på samme måte bli varslet fremover til
    lagfører.</p>

<h2>Lyd og lys- disiplin</h2>
<p>Hvis dere er flinke til å begrense bruken av lyd og lys- vil dere øke sjansen betraktelig for å komme dere usett gjennom et område. Spesielt før dere skal krysse en vei. Husk at i mørket kan om så bare et lite lysglimt med en lommelykt være nok til å oppspore dere. Hvis det i tillegg blåser- bærer lyd ekstra godt. Skogen generelt er mer lytt en du tror!
</p>

<h2>Fremkommelighet</h2>
<p>Å komme seg framover som et lag kan være en utfordring, da sannsynligheten for å bli sett/hørt øker med hvor mange dere er i laget. På åpne plasser er det en fordel å gå med større avstand for å skaffe seg en bedre oversikt og for å ikke ”bli et samlet mål”. Man er mer eksponert i en klynge enn en gruppe som strategisk har spredd seg mer utover. Motsatt gjelder som regel i mer tette omgivelser.</p>
<p>Er det farlig område, og spesielt før dere skal innta et oppdragsområde, kan det være smart å sende ut en eller to speidere for å skaffe litt etterretning/ informasjon før lagfører risikerer hele laget i farlig terreng. Tips: Å bli i ett med bakken er det beste for ”å forsvinne i løse luften”, men også dette tiltaket skaper lyd. Hvis fienden er farlig nær, kan det noen ganger være fordel å simpelthen bare ”fryse til is ” der står. Mørket vil kanskje kamuflere deg.</p>

<h2>Kamuflasje</h2>
<p>Tar man kamuflering alvorlig kan man tilfeller ligge om så en halv meter fra fienden uten at han er i stand til å se deg i tussemørket. Det beste rådet er å bli i ett med naturen rundt deg. Alle lyse punkter på kroppen må enten tildekkes eller ”farges”. Øyne og tenner kan man selvsagt ikke gjøre noe med, men da trenger man ikke å glise bredt unødvendig når fienden er nær! De som er blonde bør absolutt ha en caps, hatt, nett etc. over hodet for å dekke til håret (alle vil jo ikke helle en
    bøtte med kull over hodet!) Hodeplagget kan gjerne dekkes naturlig til med blader etc. Men husk at når du beveger deg, så vil denne naturlige kamuflasjen også hemme deg i form av rasling og lignende. Dette gjelder også å helst ikke ha en jakke /bukse som lager veldig mye lyd pga. materialet de er laget av.</p>

<p>Når det gjelder å kamuflere ansiktet; så husk at kamufleringen skal ha til hensikt å bryte med ansiktets konturer. Dvs. man skal ikke kunne gjenkjenne et ansikts normale trekk.</p>

<h2>Risiko vs. Gevinst</h2>
<p>Overvei alltid risikoen vs. Gevinsten (risikovurdering)før dere skal utføre en risikabel manøver. Sitter dere på et visst ant. elementer som skal til for å fri ut en fange, men vil gjerne sanke litt flere elementer før dere springer videre til neste oppdrag – må dere vite at dere kan bli fratatt alt hvis dere blir tatt. Og det er bestandig en klokke som går…og man har ikke uendelig med tid på seg for å skaffe seg mest mulig poeng. Bli enige i laget: Vil dere kjøre på med høyrisiko? Eller
    kjøre et jevnt og trygt løp?</p>

<h2>Laginndeling</h2>
<p>Dersom laget ikke har valgt en lagfører fra oss, så må det utnevnes en lagfører som leder laget og tar de største avgjørelsene. Lagfører har klippekortet rundt halsen hele tiden. Det er en anbefaling å utnevne en nestlagfører (NLF)som tar over roret for LF når vedkommende trenger avlastning eller kommer bort fra laget og lignende. NB: Lagførers rolle skal ikke være å bosse samtlige rundt, men være en viktig og dyrebar ressurs som leder laget til seier!! Husk at laget som enhet er det som
    betyr noe. Dere vinner, taper, lider og gleder dere sammen! Og det vil dere se verdien av – å utnytte alle ressursene i laget til det ytterste. Kanskje en er veldig flink til å legge planer, en annen er rask i hukommelsen, rask i oppfattelsen osv.</p>
<p>Som lag er det ingen ting som kan stoppe dere! Ofre dere for laget og for oppdraget – da vil dere lykkes. Det er kun dere som setter deres egne begrensinger, Ingen er for liten, for ung eller for svak til å klare oppdraget! Sett kampmoralen på agendaen!</p>

    </div>