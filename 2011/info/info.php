<div class="pageareacontent">


<h2>Nattscenario 2011</h2>


Nattscenario er en begivenhet Inside:Out (ungdomsarbeidet) i Oslo Kristne Senter har arrangert i en årrekke. Her skal ungdommer fra 13- 20 år i lag løse ulike oppdrag i mange spennende og utfordrende situasjoner. Dette er en opplevelse du ikke vil gå glipp av! Nattscenario er en ypperlig mulighet til å bli kjent med nye mennesker, strekke grenser og oppleve spenning på et nivå du neppe har gjort før

	<p>Du som deltaker vil få muligheten til å velge mellom tre fargekoder(som du kommer til å være tydelig merket med); Hvit, rød og svart.<br>
For å få være merket med <strong>svart</strong> må du ha fylt 16 år eller være ferdig med ungdomskolen – og være klar for hva som helst, denne koden krever legitimasjon ved innsjekking. <strong>Rød</strong> er en middels fargekode som passer for deg som liker utfordringer – men innenfor rimelighetens grenser. <strong>Hvit</strong> derimot er en helt safe kode som gjør deg i stand til å være med på alt uten å bli ”lagt hånd på”.<br>
Under nattscenario kommer du i situasjoner som kan kreve at du må tenke klart under forstyrrende omgivelser eller handle raskt i pressede situasjoner.</p>
<p><strong>Sjefens intensjon:</strong> <em>Dere skal samarbeide og fungere optimalt som et lag for å løse oppdrag og sanke så mange poeng som mulig. Spillet krever mot, samarbeidsvilje, evnen til å løse oppdrag på en kreativ og effektiv og riktig laginnstilling. Her er alle lagsmedlemmer like viktige –evner dere å bruke ressursene i laget på riktig måte vil dere lykkes. Vi ønsker å linke ungdommen sammen til å løse oppdrag under krevende omstendigheter. Ungdommen vil bli kjent med andre og seg selv på en måte de neppe har opplevd før. Evnen til å takle stress, frustrasjon, spenning, adrenalin og utfordringer blir satt på prøve! SE verdien av dine lagkamerater og lagets evne til å løse oppdrag! Og sist men ikke minst: Ha det GØY sammen ☺</em></p>
<p>De <strong>tre</strong> beste lagene med høyest poengsum vil bli annonsert på websiden  www.nattscenario.no og vil få premier på Inside: Out til høsten(nærmere info kommer ut på websiden).</p>
	
<h2>2 juli</h2>
<p><strong>Husk å tå med:</strong> kvittering for betaling fra nettbank, legitimasjon, sovepose + div (dersom du skal overnatte)</p>
<p><strong>Du bør ha på deg:</strong> riktig skotøy og mørke klær som tåler ferdsel i skog og mark, hodeplagg til dekking av hår osv. Det kan bli litt kjølig, så noe varmt tøy er en fordel å ha parat.</p>
<p><strong>På forhånd:</strong> Drikk masse vann, vær utvilt og legg en bunnsolid plan. Les alle instrukser og infovedlegg på weben før du ankommer. Ta med minst mulig av verdisaker.</p>

<h2>Oppstart:</h2>
<p>Innsjekking starter utenfor I:O salen 17.00 (det er en fordel å komme tidlig). Ved innsjekk får du/dere i laget utlevert et kart og poengklippekort – disse blir bare utlevert en gang, så disse må ikke mistes. De av dere som må overnatte på bygget, får låst inn bagasje på rom etter innsjekking. Når dere da ankommer etter NS er ferdig, vil rommene være låst opp. De av dere som ikke skal overnatte kan legge sekker o.l i O- basen (Det vil være oppsyn, men vi kan ikke garantere for full overvåking hele tiden, så ta med minst mulig).</p>

<p>Kamuflering vil finne sted i skogen rett før spillet sparkes i gang. Planlegging og tid til strategilegging vil skje FØR avreise fra OKS.</p>

	<p>Oppstart av hele seansen vil starte umiddelbart kl. 20.30 i plenumsalen. Etter introduksjonen vil det være 30 minutter til disposisjon før avreise til planlegging i lagene. Kamuflering vil skje i O-basen før spillet starter ved signal.</p>

	<p>Det vil bli servering av mat og drikke i O- basen under oppdragene, og der vil det være mulighet for å hente seg inn igjen. Dedikerte O- personell vil være i basen, samt patruljerer rundt jevnt.</p>
<p>Scenarioet avsluttes 03.15 og vi reiser fra skogen 03.40. Bussene vil stoppe underveis på Kløfta, Skedsmovollen, OKS og Lillestrøm Bussterminal for dere som blir hentet av foreldre eller foresatte. Foreldre og foresatte bes om å stå klare på angitte steder før bussene ankommer, bussene vil ankomme ca. fra 04.00 og utover.</p>

	<h2>Påmelding</h2>
<p>Du kan melde deg på alene og dermed bli satt sammen i et lag sammen med andre ungdommer, eller danne eget lag der du fører opp navn på lagsmedlemmene og evt. lagfører. Du kan også huke av om du vil ha lagfører fra oss eller ikke (vi setter opp lagførere så sant vi har kapasitet).</p>
<p>Pris: <strong>250,-</strong> per pers.</p>
<p>Det er kun 200 plasser – så her er det første mann til mølla. Meld deg på NÅ!</p>
<p>Du melder deg på ved å velge PÅMELDING i menyen under, og betaler inn beløpet samtidig som du melder deg på. Print ut en betalingskvittering som du tar med deg ved registrering.</p>

	<a href="http://www.oks.no/?did=9093072">Veibeskrivelse og adresse - trykk her</a>
<p>Vi ønsker deg velkommen til en uforglemmelig natt!</p>


</div>